# 2epalptol-1gymptol-SmartPavement
Για την συμμετοχή της μεικτής ομάδας του 2ου ΕΠΑΛ και του 1ου Γυμνασίου Πτολ/δας στον 7ο Διαγωνισμό Ανοιχτών Τεχνολογιών

Αναλυτική περιγραφή ιδέας

	Η κλιματική αλλαγή προκαλεί πιο έντονες και συχνές βροχοπτώσεις. Ο παραδοσιακός αστικός σχεδιασμός με αδιαπέραστες επιφάνειες (π.χ. τσιμέντο) δεν μπορεί να διαχειριστεί τον όγκο του νερού, οδηγώντας σε καταστροφικές πλημμύρες. 
	Οι πόλεις-σφουγγάρια αποτελούν μια σύγχρονη προσέγγιση στον αστικό σχεδιασμό, η οποία έχει στόχο να μειώσει τις επιπτώσεις των πλημμυρών και των έντονων βροχοπτώσεων, βελτιώνοντας ταυτόχρονα την ποιότητα ζωής στις πόλεις. Οι πόλεις-σφουγγάρια προσφέρουν μια λύση που βασίζεται στη συνεργασία μεταξύ φυσικών οικοσυστημάτων και σύγχρονων τεχνολογιών. Η ιδέα βασίζεται στη δημιουργία αστικών περιοχών που λειτουργούν όπως ένα "σφουγγάρι". Αυτό σημαίνει ότι οι υποδομές και τα φυσικά στοιχεία της πόλης σχεδιάζονται με τρόπο ώστε να:
- Απορροφούν, συγκρατούν και αποθηκεύουν το νερό της βροχής.
- Φιλτράρουν και καθαρίζουν το νερό μέσω φυσικών διεργασιών.
- Επαναχρησιμοποιούν το νερό, είτε για πότισμα, είτε για ψύξη, είτε για άλλες ανάγκες.
	Η εργασία που θέλουμε να υλοποιήσουμε "Έξυπνο πεζοδρόμιο με διαπερατά υλικά" θα αποτελείται από ένα μοντέλο πεζοδρομίου που η κατασκευή του θα συνάδει με τις αρχές σχεδίασης των πόλεων-σφουγγαριών. Επομένως, θα κατασκευαστεί με Διαπερατά υλικά που θα προσομοιώνουν τη λειτουργία ενός έξυπνου πεζοδρομίου σε μια πόλη-σφουγγάρι. Αισθητήρες υγρασίας συνδεδεμένοι με Arduino θα μετρούν την ποσότητα του νερού της βροχής. Σε περίπτωση που υπάρχει περίσσεια βρόχινου νερού θα ενεργοποιείται ο Μηχανισμός αποστράγγισης που θα διοχετεύεται το νερό σε μια δεξαμενή. Οθόνες LCD θα εμφανίζουν ενημερωτικά μηνύματα που θα προειδοποιούν τους πολίτες για τους κινδύνους. Τέλος, θα υπάρχει σύστημα που θα καταγράφει και θα εμφανίζει τα δεδομένα από τους αισθητήρες στο cloud.

Εκπαιδευτικοί στόχοι του έργου

	Η εργασία μας παρέχει πλούσιες ευκαιρίες για εκπαιδευτική αξιοποίηση, επικεντρώνοντας την προσοχή σε πολλούς εκπαιδευτικούς στόχους. Μερικοί από αυτούς είναι :
1) Γνωριμία με τα διαπερατά υλικά: Κατανόηση της σημασίας των διαπερατών υλικών στη διαχείριση των υδάτων στις πόλεις-σφουγγάρια.
2) Γνωριμία με τους μικροελεγκτές: Μέσω της κατανόησης της λειτουργίας του Arduino, της προγραμματισμένης λογικής, και της αλληλεπίδρασής του με διάφορους αισθητήρες και ενεργοποιητές.
3) Εκπαίδευση στην κατασκευή κυκλωμάτων: Κατανόηση των βασικών αρχών των ηλεκτρονικών κυκλωμάτων, της σύνδεσης και λειτουργίας των αισθητήρων και των ενεργοποιητών.
4) Προγραμματισμός και Υπολογιστική Σκέψη: Ανάπτυξη δεξιοτήτων προγραμματισμού και υπολογιστικής σκέψης μέσω του πειραματισμού με κώδικα που πρέπει να γραφεί για να λειτουργεί το Arduino.
5) Εφαρμογή επιστημονικών αρχών και τεχνολογίας στην πράξη. Με την κατασκευή του μοντέλου πεζοδρομίου με αισθητήρες και αυτοματισμούς για την παρακολούθηση της απορροφητικότητας του νερού.
6) Επικοινωνιακές Δεξιότητες: Ανάπτυξη των ικανοτήτων στη σύνταξη και παρουσίαση των πληροφοριών που αφορούν την εργασία.
   
Με αυτούς τους εκπαιδευτικούς στόχους, η εργασία μας δεν προάγει μόνο την τεχνολογική κατανόηση αλλά ενθαρρύνει τη σκέψη, τη δημιουργικότητα, την ικανότητα επίλυσης προβλημάτων και τη συνεργασία μεταξύ των μαθητών.

Λίστα προτεινόμενου εξοπλισμού:
